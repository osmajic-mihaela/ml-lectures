{
  "nbformat": 4,
  "nbformat_minor": 0,
  "metadata": {
    "colab": {
      "provenance": []
    },
    "kernelspec": {
      "name": "python3",
      "display_name": "Python 3"
    },
    "language_info": {
      "name": "python"
    }
  },
  "cells": [
    {
      "cell_type": "markdown",
      "source": [
        "# **Šta je Mašinsko učenje?**\n",
        "\n",
        "---"
      ],
      "metadata": {
        "id": "YAwlRBWP-LfO"
      }
    },
    {
      "cell_type": "markdown",
      "source": [
        "\n",
        "\n",
        "###  🌟 Analogija\n",
        "Zamislite da želite da naučite prijatelja da prepozna voće u prodavnici. Umesto da mu date knjigu sa pravilima \"jagode su crvene, banane su žute\" (što bi predstavljalo tradicionalno programiranje korišćenjem pravila), vi mu pokažete 100 slika različitog voća i kažete: \"Ovo je jabuka, ovo je banana, ovo je ananas...\". Nakon toga, prijatelj će sam početi da primećuje obrasce (npr. \"banane su duguljaste i žute\") i moći će da prepozna voće sa nove slike, koju nikad pre nije video.\n",
        "\n",
        "Mašinsko učenje radi isto – uči iz primera da donese odluke.\n",
        "\n",
        "---\n",
        "\n",
        "### 📚  Definicija\n",
        "**Mašinsko učenje je način da računari nauče da rešavaju zadatke bez eksplicitnog programiranja. Umesto da im kažemo tačno šta da rade, mi im damo podatke i pustimo ih da pronađu obrasce.**\n",
        "\n",
        "---\n",
        "\n",
        "### Pojmovi:  \n",
        "- **Podaci**\n",
        "- **Učenje**: Računar traži obrasce u podacima\n",
        "- **Predviđanje**: Kad nauči obrasce, može da odgovori na nova pitanja\n",
        "\n",
        "---\n",
        "![img/1/ml-trad.png](img/1/ml-trad.png)\n",
        "\n",
        "\n"
      ],
      "metadata": {
        "id": "VHHk8TwPmCwe"
      }
    },
    {
      "cell_type": "markdown",
      "source": [
        "# **Koje sve vrste mašinskog učenja postoje?**\n",
        "\n",
        "---"
      ],
      "metadata": {
        "id": "Mg2bnqNc-TaZ"
      }
    },
    {
      "cell_type": "markdown",
      "source": [
        "\n",
        "\n",
        "### 🌟 Analogija\n",
        "Zamislite tri načina na koja dete uči da prepoznaje životinje:\n",
        "1. **Sa učiteljem**: Učitelj pokazuje detetu sliku po sliku i govori šta je na njoj (\"ovo je lav\", \"ovo je slon\"), dete uči i vežba da ih prepozna uz korekcije od strane učitelja.  \n",
        "2. **Bez učitelja**: Dete dobija gomilu slika bez natpisa i grupše ih prema sličnostima (npr. prema boji).  \n",
        "3. **Kroz igru**: Dete pokušava da pronađe igračku životinje, a roditelji ga navode instrukcijama \"toplo\" kad ide u dobrom smeru ili \"hladno\" kad greši.  \n",
        "\n",
        "**Ovo su tri tipa mašinskog učenja!**\n",
        "\n",
        "---\n",
        "\n",
        "### 📚 Definicija\n",
        "Mašinsko učenje se deli na tri glavna tipa, zavisno od toga **kako model uči**:  \n",
        "\n",
        "\n",
        "\n",
        "### 🏷️ **1. Nadgledano učenje (Supervised Learning)**  \n",
        "-  Model uči iz **označenih podataka** – ima \"odgovor\" za svaki primer.  \n",
        "- **Analogija**: Flashcard učenje. (Flashcard je kartica za učenje koja pomaže u vežbanju pamćenja, pitanje se nalazi na jednoj strani kartice, a odgovor na drugoj)\n",
        "- **Primeri**:  \n",
        "  - Klasifikacija: Razvrstavanje mejlova u \"spam\" ili \"ne-spam\" kategorije, na osnovu uočenih šablona postojećih mailova označenih kao \"spam\" ili \"ne-spam\".\n",
        "  - Regresija: Predviđanje cene stanova na osnovu kvadrature i lokacije, na osnovu uočenih šablona .  \n",
        "- **Ključna reč**: **\"Znamo oznake - tačne odgovore.\"**  \n",
        "\n",
        "\n",
        "\n",
        "### 🧩 **2. Nenadgledano učenje (Unsupervised Learning)**  \n",
        "- Model traži obrasce u **neoznačenim podacima** – nema \"odgovora\".  \n",
        "- **Analogija**: Dete sortira igračke u grupe, a da ne zna njihova imena.  \n",
        "- **Primeri**:  \n",
        "  - Klasterovanje: Grupisanje korisnika po sličnim navikama kupovine.  \n",
        "  - Smanjivanje dimenzija: Prepoznati dominantne karakteristike kompleksnih podataka i pojednostaviti ih (npr. za vizuelizaciju). Detaljnije u narednim lekcijama.\n",
        "- **Ključna reč**: **\"Nemamo oznake - tražimo skrivene obrasce.\"**  \n",
        "\n",
        "\n",
        "### 🎮 **3. Učenje sa pojačanjem (Reinforcement Learning)**  \n",
        "-  Model uči **kroz pokušaje i greške**, primajući nagrade/kazne.  \n",
        "- **Analogija**: Učenje psa trikovima – dobija poslasticu za dobru akciju, ignorisanje za lošu.  \n",
        "- **Primeri**:  \n",
        "  - Igre: AlphaGo (program je sam učio da igra i kroz poraze i pobede naučio da igra tako da pobedi čoveka) .  \n",
        "  - Robotika: Robot koji uči da hoda bez pada, kroz samounapređivanje.  \n",
        "- **Ključna reč**: **\"Uči sa nagradama i kaznama\"**  \n",
        "\n",
        "---\n",
        "\n",
        "![img/1/types.png](img/1/types.png)\n",
        "\n",
        "---\n",
        "\n",
        "### ❓ **Interaktivno pitanje**  \n",
        "\n",
        "### Šta biste koristili za ove zadatke? Obrazložite odgovor, a potom pogledajte tačan.\n",
        "\n",
        "- **A)** Kreiranje agenta za igranje šaha.  \n",
        "<details>\n",
        "  <summary>Klikni za odgovor</summary>\n",
        "  ✅ Učenje sa pojačanjem\n",
        "</details>\n",
        "\n",
        "- **B)** Predviđanje potrošnje energije na osnovu istorijskih podataka.  \n",
        "<details>\n",
        "  <summary>Klikni za odgovor</summary>\n",
        "  ✅ Nadgledano\n",
        "</details>\n",
        "\n",
        "- **C)** Grupisanje filmova po temama bez prethodnih oznaka.  \n",
        "<details>\n",
        "  <summary>Klikni za odgovor</summary>\n",
        "  ✅ Nenadgledano\n",
        "</details>\n",
        "\n",
        "---\n",
        "\n",
        "### 🎯 Sumirano\n",
        "<table border=\"1\" style=\"border-collapse: collapse; text-align: center;\">\n",
        "    <tr style=\"background-color: #f2f2f2;\">\n",
        "        <th>Tip</th>\n",
        "        <th>Podaci</th>\n",
        "        <th>Cilj</th>\n",
        "    </tr>\n",
        "    <tr>\n",
        "        <td>Nadgledano</td>\n",
        "        <td>🏷️ Sa oznakama</td>\n",
        "        <td>Pogodi Y za novo X</td>\n",
        "    </tr>\n",
        "    <tr>\n",
        "        <td>Nenadgledano</td>\n",
        "        <td>🧩 Bez oznaka</td>\n",
        "        <td>Pronađi obrasce</td>\n",
        "    </tr>\n",
        "    <tr>\n",
        "        <td>Pojačanje</td>\n",
        "        <td>🏆 Akcije</td>\n",
        "        <td>Nauči optimalnu strategiju</td>\n",
        "    </tr>\n",
        "</table>\n"
      ],
      "metadata": {
        "id": "ITFfB23rl_A2"
      }
    },
    {
      "cell_type": "markdown",
      "source": [
        "# **Kako izgleda radni tok u ML projektu?**\n",
        "\n",
        "---"
      ],
      "metadata": {
        "id": "Q6pHnsG2-Z4x"
      }
    },
    {
      "cell_type": "markdown",
      "source": [
        "\n",
        "\n",
        "### 🌟 **Analogija: ML projekat je kao kuvanje jelа**  \n",
        "Da biste napravili jelo, morate proći kroz faze: planiranje, sakupljanje sastojaka, pripremu, kuvanje, probu i serviranje.\n",
        "\n",
        " ML projekti rade na sličan način – samo umesto hrane, pravite model koji rešava problem!\n",
        "\n",
        "U nastavku ćemo povući paralele između koraka kuvanja jela i ML projekta, a u sledećoj lekciji svaki korak detaljnije opisati i objasniti.\n",
        "\n",
        "---\n",
        "\n",
        "![img/1/ml-workflow.jpg](img/1/ml-workflow.jpg)\n",
        "\n",
        "---\n",
        "\n",
        "### 📋 **Korak 1: Definišite problem i cilj**  \n",
        "- Određujete **šta ćete kuvati**.   \n",
        "- **Primer**: Hoćemo da predviđamo cenu stanova u Beogradu na osnovu kvadrature, lokacije i godišta.\n",
        "\n",
        "---\n",
        "\n",
        "### 🛒 **Korak 2: Prikupite i istražite podatke**  \n",
        "- **Kupovina sastojaka**.  \n",
        "- **Akcije**:  \n",
        "  -  Prikupite podatke iz baza podataka, tekstualnih fajlova, API-ja.  \n",
        "  - Istražite podatke: Da li nedostaju vrednosti? Ima li izuzetaka u vrednostima, koji značajno odstupaju od tipičnog uticaja kvadrature, lokacije i godišta na cenu (eng. outliers)?  \n",
        "\n",
        "  ```  \n",
        "  Podaci :\n",
        "  | Kvadratura  |   Lokacija  | Godište |   Cena  |  \n",
        "  |-------------|-------------|---------|---------|\n",
        "  |     58      | Vračar      |   1990  | 200.000 |  \n",
        "  |     65      | Zvezdara    |   2005  | 210.000 |  \n",
        "  |     ?       | Karaburma   |   1985  | 198.000 |  (nedostaje kvadratura)  \n",
        "  |     59      | Dorćol      |   1992  | 850.000 |  (outlier)\n",
        "  ```  \n",
        "\n",
        "---\n",
        "\n",
        "### 🧹 **Korak 3: Očistite i pripremite podatke (Preprocessing)**  \n",
        "- **Sečenje i pranje sastojaka** pre kuvanja.  \n",
        "- **Akcije**:  \n",
        "  - Popunite nedostajuće vrednosti (npr. prosečna kvadratura primera sa sličnim vrednostima atributa).  \n",
        "  - Kodirajte kategorijske promenljive (npr. \"Novi Sad\" → [0,1], \"Novi Beograd\" → [1,0]). Više o ovome u nastavku.\n",
        "  - Normalizujte brojčane vrednosti (npr. sve cene skalirajte između 0 i 1).  \n",
        "-  \n",
        "  ```  \n",
        "  \"Vračar\" → [0,1] ✔️  \n",
        "  Nedostajuća kvadratura → 75 (prosek) ✔️  \n",
        "  Cena od 200.000€ → 0.8 (nakon skaliranja) ✔️  \n",
        "  ```  \n",
        "\n",
        "---\n",
        "\n",
        "### 🧠 **Korak 4: Obučite model**  \n",
        "- **Kuvanje**   \n",
        "- **Akcije**:  \n",
        "  1. Podelite podatke na **trening** (70-80%), **validacioni** (15-10%) i **test** skup (15-10%).  \n",
        "  2. Odaberite algoritam (npr. linearna regresija, Random Forest).  \n",
        "  3. Obučite model na trening podacima.  \n",
        "- **Primer**:  \n",
        "  Skup podataka se sastoji od mnogo pojedinačnih primera stanova – svaki primer predstavlja jedan stan sa svojim karakteristikama, kao što su kvadratura, broj soba, sprat, cena... Obučavanje znači da računar \"gleda\" te primere i pokušava da pronađe pravilo, tj. formulu, koja povezuje kvadraturu i druge karakteristike sa cenom. Tu formulu zovemo **model**, a brojevi unutar nje, koji se prilagođavaju (kroz proces obučavanja) da bi formula što bolje radila, zovemo **parametri**.     \n",
        "  Pored toga, postoji i nekoliko stvari koje sami biramo pre nego što obučavanje počne – to su **hiperparametri**. Oni određuju kako model uči. Nakon obučavanja, model može da proceni cenu stana kog nikad nije video.\n",
        "\n",
        "---\n",
        "\n",
        "### 📊 **Korak 5: Evaluacija i fino podešavanje**  \n",
        "- **Probate jelo i dodajte začine** ako nije savršeno, potom ga servirate za testiranje kada je gotovo.\n",
        "- **Metrike za procenu performanse**:  \n",
        "  - Odnos stvarne i predviđene vrednosti od strane modela.\n",
        "  - Za regresiju: MSE, R².  \n",
        "  - Za klasifikaciju: Tačnost, F1-score.  \n",
        "- **Podešavanje**:  \n",
        "  - Optimizujte hiperparametre na validacionim podacima.  \n",
        "- **Testiranje**:  \n",
        "  - Kada su hiperparametri optimizovani, model obučen sa njima, testirajte model na test podacima.  \n",
        "\n",
        "  ```  \n",
        "  R² na test skupu = 0.89 → Dobro!  \n",
        "  MSE = 15.000 → Može bolje.  \n",
        "  ```    \n",
        "\n",
        "---\n",
        "\n",
        "### 🌍 **Primer: Preporuka filmova**  \n",
        "1. **Cilj**: Preporučiti filmove koje će korisnik voleti.  \n",
        "2. **Podaci**:\n",
        "\n",
        "    Istorija gledanja:  Koje filmove je korisnik gledao i koliko često   \n",
        "    Ocene:  Ocene koje su korisnici dali filmovima  \n",
        "    Žanrovi:  Kategorije filmova    \n",
        "    Metapodaci o filmu: Godina izdavanja, reditelj, glumci, trajanje\n",
        "\n",
        "3. **Čišćenje**: Uklanjanje duplih filmova, popunjavanje nedostajućih ocena...  \n",
        "4. **Model**: Korišćenje KNN algoritma (Koji filmovi su najsličniji filmovima koji su se svideli korisniku?)\n",
        "5. **Evaluacija**: Provera da li preporučeni filmovi imaju visoke ocene kod korisnika.  \n"
      ],
      "metadata": {
        "id": "3x7mIt_u6wwA"
      }
    }
  ]
}